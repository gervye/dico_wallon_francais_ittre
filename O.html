<!DOCTYPE html>
<html lang="fr">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <meta name="author" content="Jean-Marie Gervy" />
    <title>
      Dictionnaire Wallon-Français pour Ittre, Haut-Ittre, Virginal et environs
      - Lettre O
    </title>
    <link rel="stylesheet" href="style.css" />
  </head>
  <body class="dico">
    <header>
      <div class="container">
        <div class="header-title">
          Dictionnaire Wallon-Français pour Ittre, Haut-Ittre, Virginal et
          environs
        </div>
      </div>
    </header>
    <nav>
      <div class="container">
        <div class="nav-back">
          <a href="./index.html">Retour à la page d'accueil</a>
        </div>
        <div class="alphabet-nav">
          <a href="A.html">A</a>
          <a href="B.html">B</a>
          <a href="C.html">C</a>
          <a href="D.html">D</a>
          <a href="E.html">E</a>
          <a href="F.html">F</a>
          <a href="G.html">G</a>
          <a href="H.html">H</a>
          <a href="I.html">I</a>
          <a href="J.html">J</a>
          <a href="K.html">K</a>
          <a href="L.html">L</a>
          <a href="M.html">M</a>
          <a href="N.html">N</a>
          <span class="current">O</span>
          <a href="P.html">P</a>
          <a href="Q.html">Q</a>
          <a href="R.html">R</a>
          <a href="S.html">S</a>
          <a href="T.html">T</a>
          <a href="U.html">U</a>
          <a href="V.html">V</a>
          <a href="W.html">W</a>
          <a href="X.html">X</a>
          <a href="Y.html">Y</a>
          <a href="Z.html">Z</a>
        </div>
      </div>
    </nav>
    <main>
      <div class="container">
        <h1>Dictionnaire - lettre O</h1>
        <section>
          <p>
            <strong lang="wln-BE">obélisse</strong>, n.m., obélisque.
            <em lang="wln-BE"
              >Al Dodin.ne, Obélisse ès' pourmènoût avu Idéfisse, yè
              Vèrt-Sint-Gétorisse pou fé d' l'atlétisse. I parèt qu'is ont bu
              ène trapisse avu Maurice èl Trisse qu' avoût 'l djaunisse. !</em
            >
            Le wallon a tendance à <em lang="wln-BE">spotchi</em> les
            terminaisons de mots en
            <em lang="wln-BE">iste, isme, ixe.</em>
          </p>
          <p>
            <strong lang="wln-BE">obèyi</strong>, obéir<em lang="wln-BE"
              >. Wétiz d' fé obèyi vo tchi.</em
            >
            V<em lang="wln-BE">. ascouter.</em>
          </p>
          <p>
            <strong lang="wln-BE">oblidji</strong>, obliger.
            <em lang="wln-BE"
              >Is ont sti oblidjis d' ès' marier ? Bah dins lès èfants d' l'
              amour, i n'a jamé in crombin, yè après tout, i vaut mèyeû yun
              qu'arife què yun qui s'in rva !</em
            >
            Note : Dans ce sens, <em lang="wln-BE">oblidji</em> sous-entend :
            parce que elle est enceinte.
          </p>
          <p>
            <strong lang="wln-BE">obligatwêre</strong>, adj., obligatoire.
            <em lang="wln-BE"
              >In Beljike, il esst'obligatwêre dè rouler à drwète ; tikfwè, i
              d'a qui l' roubliye, adon, bèrdanfe, n'a pus ri qui va.</em
            >
          </p>
          <p>
            <strong lang="wln-BE">obligatwèr'mint</strong>, adv.,
            obligatoirement.
            <em lang="wln-BE"
              >Obligatwèr'mint vos direz vôter pou lès élècsions.</em
            >
          </p>
          <p>
            <strong lang="wln-BE">obliki</strong>, obliquer.
            <em lang="wln-BE"
              >On n' sét ni poukè, il a obliki su 's drwète, yè il a tcheut dins
              'l canâl.</em
            >
          </p>
          <p><strong>oblik'mint</strong>, adv., obliquement.</p>
          <p>
            <strong lang="wln-BE">obscurci</strong>, obscurcir.
            <em lang="wln-BE"
              >Tout d'in coû, èl cièl s'a obscurci yè il a tcheut ène fameûse
              nuwéye.</em
            >
          </p>
          <p>
            <strong lang="wln-BE">obscurcich'mint</strong>, n.m.,
            obscurcissement.
            <em lang="wln-BE"
              >Avu l'èclipe, on a vu in n-obscurcich'mint pa t'avau.</em
            >
          </p>
          <p>
            <strong lang="wln-BE">observatwêre</strong>, n.m., observatoire<em
              lang="wln-BE"
              >. On raconte qu'èl 18 djwin 1815, Napolèyon avoût 's
              n-observatwêre lé Plansnwè ; dè d'là i sondjoût vîr ariver
              Grouchy, mins, couye bèrdouye, ça stoût Blucher.D'après sacans
              scriveûs, tout ça, c'est pur' indvincion.</em
            >
          </p>
          <p>
            <strong lang="wln-BE">obstake</strong>, n.m., obstacle.
            <em lang="wln-BE">Èl tchèvau a aroki su l'obstake.</em>
          </p>
          <p>
            <strong lang="wln-BE">obtèni</strong>, <strong>obtènu</strong>,
            obtenir.
            <em lang="wln-BE">Èl gamin a obtènu 's diplome dè comptâbe.</em>
          </p>
          <p>
            <strong lang="wln-BE">ocâsion</strong>, n.f., occasion.
            <em lang="wln-BE"
              >L'ocâsion fét 'l laron, yè 'l pourcha fét 'l djambon</em
            >.
          </p>
          <p>
            <strong lang="wln-BE">ocasionèl'mint</strong>, adv.,
            occasionnellement.
            <em lang="wln-BE"
              >Ocasionèl'mint, dji daloûs dîre bondjoû à in vî coumarâde, Rèné
              Guisse, du costé d' Beloeil, mins asteûr qu'il est moûrt… !</em
            >
          </p>
          <p>
            <strong lang="wln-BE">ocha</strong>, <strong>oche</strong>, n.m.,
            os.
            <em lang="wln-BE"
              >Dj' ai mau tous mès ochas. Spèpyi in n-ocha. I n'a pus qu'èl pia
              su sès ochas. S'i raméri co i va pièrde in n-ocha ! I n' a pus
              qu'èl pia su sès ochas. Poûrter sès ochas au Crac</em
            >
            (cimetière d'Ittre). Rv.
            <em lang="wln-BE"
              >Ène langue, ça n'a pon d'oche on pût 'l toûrner come on vût.
              Trimper 's n-oche</em
            >
            (coïter). A quelqu'un qui vient de s'attirer une réplique
            cinglante :
            <em lang="wln-BE"
              >tènè, disst'i Barète à 's tchi, vlà co in n-oche !</em
            >
          </p>
          <p>
            <strong lang="wln-BE">oche<em lang="wln-BE">-</em>cu</strong>, n.m.,
            <strong>1.</strong> hoche-queue, bergeronnette :
            <em lang="wln-BE">i s' prind pou lè rwè dès oche-cu.</em>
            <strong>2.</strong> petite femme qui se dandine en marchant :
            <em lang="wln-BE"
              >raguidez l' oche-cu qui s' pourmène là pa-d'vant.</em
            >
            Rv.
            <em lang="wln-BE"
              >Il esst'arivé come lès oche-cu, il a pus d' bètch què d' cu.</em
            >
          </p>
          <p>
            <strong lang="wln-BE">ochi</strong>, hocher, secouer.
            <em lang="wln-BE"
              >Dins 'l timps, il avoût dès tir'lîres avu 'l tièsse d'in Sint au
              d'zeûr ; quand vos mètiz ène pièche, èl tièsse ochoût in p'tit
              moumint.</em
            >
          </p>
          <p>
            <strong lang="wln-BE">och'mint</strong>, n.m., hochement.
            <em lang="wln-BE"
              >Lès cis qu'ont 'l balzin is ont tîkfwè du mau pou arèter leûs
              och'mints d' tièsse.</em
            >
          </p>
          <p>
            <strong lang="wln-BE">octôbe</strong>, n.m., octobre.
            <em lang="wln-BE"
              >Si l'ivièr est timpru, i rèle tikfwè in n-octôbe.</em
            >
            Rv.
            <em lang="wln-BE">Brouyârd d'octôbe, pieufe in novimbe.</em>
          </p>
          <p>
            <strong lang="wln-BE">octrwè</strong>, n.m., octroi, péage.
            <em lang="wln-BE"
              >Dins 'l timps, à Skimpont, i faloût payi in octrwè pou prinde èl
              pavéye qui daloût à</em
            >
            Y<em lang="wln-BE">ite.</em>
          </p>
          <p>
            <strong lang="wln-BE">oculacion</strong>, n.m., écussonnage<em
              lang="wln-BE"
              >. Lès bons djârdinis ont asprouvé l'oculacion d'in nèfli su 'ne
              blanche èspène ; ça a doné dès pus grosses nèsses què lès
              sauvâdjes.</em
            >
          </p>
          <p>
            <strong lang="wln-BE">oculer</strong>, écussoner.
            <em lang="wln-BE"
              >Èl mèyeû moumint pou oculer, c'esst' au mwè dè djulète ou bi
              d'awouss'.</em
            >
          </p>
          <p>
            <strong lang="wln-BE">oculeû</strong>, <strong>se</strong>, n.m.f.,
            personne qui écussonne.
          </p>
          <p>
            <strong lang="wln-BE">ocultâdje</strong>, n.m., occultation.
            <em lang="wln-BE"
              >D'èl guêre, par nût', i faloût mète du bleu papi su lès
              fèrnièsses pou leû n-ocultacion.</em
            >
          </p>
          <p>
            <strong lang="wln-BE">ocupâcion</strong>, n.f., occupation. Rv.
            <em lang="wln-BE">Tant qu' vos faites ça, èl solèy' toûrne</em>. À
            l'adresse de quelqu'un qui s'occupe pour tuer le temps.
          </p>
          <p>
            <strong lang="wln-BE"
              >Odile dè Marie<em lang="wln-BE">-</em>Claire</strong
            >, spo.
          </p>
          <p>
            <strong lang="wln-BE">odeûr</strong>, n.f., odeur, parfum<em
              lang="wln-BE"
              >. Pou 'l fièsse dès Méres on acatoût ène boutèye d'odeûr.</em
            >
          </p>
          <p>
            <strong lang="wln-BE">ofe</strong>, n.f., offre.
            <em lang="wln-BE"
              >Dj' ai fét ène ofe pou racater l'auto d' Gaston.</em
            >
          </p>
          <p>
            <strong lang="wln-BE">ofèrtwêre</strong>, n.m., offertoire.
            <em lang="wln-BE"
              >À l'ofèrtwêre, èl curé qui fét mèsse moustre au Bon Dieû èl
              pangn' yè 'l vin in li dijant : « santé ! ». Adon, il a toudi in
              losse qui rèspond « sint-èl vous minme, vo nez est pus près ! ».
              Après ça, bî waye, èl curé, i bwèt 'l calice cu-blanc, chènance dè
              ri, sins partadji ! À ç-moumint-là, in aute losse lache « èl ci
              qui bwèt tout seû, i crèfe tout seû ! ».</em
            >
          </p>
          <p>
            <strong lang="wln-BE">oficièl'mint</strong>, adv., officiellement.
            <em lang="wln-BE"
              >Pou yèsse oficièl'mint marié, i faut daler al Comune ; à
              l'èglîje, ça n' compte ni !</em
            >
          </p>
          <p>
            <strong lang="wln-BE">oficieûs'mint</strong>, adv., officieusement.
            <em lang="wln-BE"
              >C'est ni co oficièl, mins oficieûs'mint, dji vos anonce qu' èm'
              fîye va s' marier dins trwès mwès.</em
            >
          </p>
          <p>
            <strong lang="wln-BE">oficyi</strong>, officier, agir.
            <em lang="wln-BE"
              >C'est toudi 'm mame qui oficiyoût dins 's cujène, pièrsône d'aute
              nè povoût boudji à sès bidons.</em
            >
          </p>
          <p>
            <strong lang="wln-BE">ofri</strong>, offrir.
            <em lang="wln-BE">Èm vizin s' a ofri pou tayi l'aye.</em>
          </p>
          <p>
            <strong lang="wln-BE">ofuski</strong>, offusquer.
            <em lang="wln-BE"
              >Èm' matante qu'astoût missionére au Congo nè s'a jamé ofuski pou
              ri du tout.</em
            >
          </p>
          <p>
            <strong lang="wln-BE">olète</strong>, n.f., houlette.
            <em lang="wln-BE">Tous lès bèrdjis boute avu 'ne olète.</em>
          </p>
          <p>
            <strong lang="wln-BE">olife</strong>, n.f., olive<em lang="wln-BE"
              >. Dè l' wîle d' olife, c'est bon pou vo santé. Dj'ai 'l mau d'
              l'olife</em
            >
            (panaris).
          </p>
          <p>
            <strong lang="wln-BE">ombe</strong>, n.f., ombre.
            <em lang="wln-BE"
              >Pau solèy', râm'mint à l'ombe ! Ké chitau, il a minme peû d' ès'
              n-ombe à li ! On a mis 'l voleûr à l'ombe</em
            >
            (prison).
          </p>
          <p>
            <strong lang="wln-BE">ombrâdje</strong>, n.m., ombrage.
            <em lang="wln-BE"
              >Poûrter ombrâdje à 'ne saki. Èrciner pa-d'zoû l'ombrâdje du
              cèriji.</em
            >
          </p>
          <p>
            <strong lang="wln-BE">ombradjeû</strong>, <strong>se</strong>, adj.,
            timide, sombre, farouche.
            <em lang="wln-BE"
              >No tchèvau est foûrt ombradjeû, il a peû d' tout, minme d' in
              papi qui vole.</em
            >
          </p>
          <p>
            <strong lang="wln-BE">ombradjeûs'mint</strong>, adv.,
            ombrageusement.
            <em lang="wln-BE"
              >Avu 's caractére, èle raguid' toudi ombradjeûs'mint lès candidats
              galants qui l'invite à danser. Èle finira vîye djoûne fiye.</em
            >
          </p>
          <p>
            <strong lang="wln-BE">ome</strong>, n.m., homme<em lang="wln-BE"
              >,</em
            >
            parfois femme.
            <em lang="wln-BE">In vî djoûne ome</em> (célibataire).
            <em lang="wln-BE">In ome dè coupe</em> (équipier).
            <em lang="wln-BE">Èm' n-ome</em> (celle-ci, celui-ci)<em
              lang="wln-BE"
              >. Avez intindu mès omes</em
            >
            (ceux-ci ou celles-ci) ?
            <em lang="wln-BE"
              >Wétiz 'm n-ome, ké n-ér qui n'a ! Wétiz 'm n-ome, come èle est
              bèle !</em
            >
            Rv. <em lang="wln-BE">I s'prind pou l'ome dès omes !</em> : pour un
            être supérieur.
            <em lang="wln-BE">On âroût fét ène race dè pourcha d'pus !</em> Rv.
            <em lang="wln-BE">Fé d' l'ome</em> : faire de l'esbroufe. Rv.
            <em lang="wln-BE"
              >Vos stez in n-ome come i n'a pon d' feume. Vos stez in n-ome come
              César.</em
            >
          </p>
          <p><strong>Omer du Tchou</strong>, spo.</p>
          <p>
            <strong lang="wln-BE">om'lèt</strong>, n.m., hommelet<em
              lang="wln-BE"
              >. Ké p'tit boutchike, in p'tit om'lèt d' ri du tout.</em
            >
          </p>
          <p>
            <strong lang="wln-BE">om'lète</strong>, n.f., omelette.
            <em lang="wln-BE"
              >Pou fé ène om'lète, i faut toudi skèter dès yeus.</em
            >
          </p>
          <p><strong>omologui</strong>, homologuer.</p>
          <p><em lang="wln-BE">Ès' diplôme a sti omologué pal Comune.</em></p>
          <p>
            <strong lang="wln-BE">on</strong>, conj., donc<em lang="wln-BE"
              >. Arètez ça, on ! Poukè avez dit ça, on.</em
            >
            V. <em lang="wln-BE">hon.</em>
          </p>
          <p>
            <strong lang="wln-BE">ondin<em lang="wln-BE">.</em>ne</strong>,
            n.f., andain. V<em lang="wln-BE"
              >. batéye. Lès ondin.nes sont bi alignéyes, c'est bi travayi
              ça !</em
            >
          </p>
          <p>
            <strong lang="wln-BE">onéte</strong>, adj., honnête, poli, aimable.
            <em lang="wln-BE"
              >Si vos stez brâve yè onéte, tout dira bi pour vous. Onète come in
              tchi d' tchèrète</em
            >
            (mal embouché). Rv.
            <em lang="wln-BE">Pacoûp, on saroût bi onteû d' yèsse onéte.</em>
          </p>
          <p>
            <strong lang="wln-BE">onét'mint</strong>, adv<em lang="wln-BE"
              >.,</em
            >
            honnêtement. V.
            <em lang="wln-BE">onétrèmint.</em>
          </p>
          <p>
            <strong lang="wln-BE">onétrèmint</strong>, adv., honnêtement.
            <em lang="wln-BE"
              >I faut gangni 's vîye onétrèmint, sins strogni lès djins.</em
            >
          </p>
          <p>
            <strong lang="wln-BE">onétreté</strong>, n.f., honnêteté.
            <em lang="wln-BE"
              >In toute onétreté, c'est mi 'l pus bia, yè 'l pus malin. Poukè
              riyez ?</em
            >
          </p>
          <p>
            <strong lang="wln-BE">oneûr</strong>, n.m., honneur<em lang="wln-BE"
              >. I faut toudi fé oneûr à sès afêres. Travayi pou l'oneûr, c'est
              quand on d'in manke.</em
            >
            Rv.
            <em lang="wln-BE"
              >On li f'ra pus d'oneûr qu'à in via ; on l' intèr'ra avu 's
              pia.</em
            >
          </p>
          <p>
            <strong lang="wln-BE">ongue</strong>, n.m., hongre, cheval châtré.
            <em lang="wln-BE">Souvint, lès ongues, is s'apèle Anibal.</em>
          </p>
          <p>
            <strong lang="wln-BE">ongue</strong>, n.m., ongle.
            <em lang="wln-BE">Il a atrapé su sès ongues</em> (réprimandé)<em
              lang="wln-BE"
              >. Èrtayi lès ongues d'ène saki</em
            >
            (le freiner).
            <em lang="wln-BE">Avwêr dès crompès ongues</em> (voleur).
            <em lang="wln-BE">Rondji sès ongues.</em> Rv.
            <em lang="wln-BE">Il a dès ongues à tatches</em> (menteur).
          </p>
          <p>
            <strong lang="wln-BE">onk (e)</strong>, n.m., oncle.
            <em lang="wln-BE">Èm' n-onk s' apèloût Omer.</em> V.
            <em lang="wln-BE">mounonke.</em>
          </p>
          <p>
            <strong lang="wln-BE">onorâbe</strong>, adj., honorable.
            <em lang="wln-BE">Maugré qu'is ont mau l'ér,</em> c<em lang="wln-BE"
              >'esst' ène famîye foûrt onorâbe.</em
            >
          </p>
          <p>
            <strong lang="wln-BE">onorâblèmint</strong>, adv., honorablement.
            <em lang="wln-BE"
              >Il a couru onorâblèmint, il a fini dins lès trinte prèmis ! À
              combi qu'is stine au dèpart ? Trinte èt yun.</em
            >
          </p>
          <p><strong>onteûs'mint</strong>, adv., honteusement.</p>
          <p><strong>onzièm'mint</strong>, onzièmement.</p>
          <p>
            <strong lang="wln-BE">onzin<em lang="wln-BE">.</em>ne</strong>,
            n.f., onzaine, à peu près onze.
            <em lang="wln-BE"
              >Dj'ai ramassé ène onzin.ne d' yeus dins 'l pouli.</em
            >
          </p>
          <p>
            <strong lang="wln-BE"
              >Ophain ou Op<em lang="wln-BE">-</em>Hain</strong
            >, <strong>tchèmin d'<em lang="wln-BE">.</em></strong> Actuel Bld
            Piron à Haut-Ittre (plan Popp).
          </p>
          <p>
            <strong lang="wln-BE">Opinère</strong>, gentilé dès Ophinois, es,
            habitant, e, de Ophain.
            <em lang="wln-BE">Èm' mame astoût Opinère dè 1920 à 1923.</em>
          </p>
          <p>
            <strong lang="wln-BE">orâdje</strong>, n.m., orage.
            <em lang="wln-BE">A leû mézo, il a souvint d' l'orâdje</em>
            (disputes).
            <em lang="wln-BE"
              >Èl timps esst' à l'orâdje. Dès bièsses d'orâdje</em
            >
            (éphémères, mouchettes). Rv. À quelqu'un qui pète :
            <em lang="wln-BE">tchieuu, i fét d' l'orâdje !</em> Répl.,
            <em lang="wln-BE">tchieuu,</em> w<em lang="wln-BE"
              >aye, yè minme què ça a tcheut tout près, ça sint drole !</em
            >
          </p>
          <p>
            <strong lang="wln-BE">oradjeû</strong>, <strong>se</strong>, adj.,
            orageux.
            <em lang="wln-BE">Èle sèyance al Comune a sti oradjeûse.</em>
          </p>
          <p>
            <strong lang="wln-BE">oradjeûs'mint</strong>, orageusement.
            <em lang="wln-BE"
              >Quand ès' bèle-fîye arife, ça s' passe toudi oradjeûs'mint.</em
            >
          </p>
          <p>
            <strong lang="wln-BE">orake</strong>, n.m., oracle.
            <em lang="wln-BE"
              >I pârle tél'mint bi qu' on dîroût in orake, tout 'l monde sè
              tét.</em
            >
          </p>
          <p>
            <strong lang="wln-BE">orâl'mint</strong>, oralement.
            <em lang="wln-BE"
              >Il a sti kèstioné orâl'mint dèvant d' yèsse ingadji à l'
              usine.</em
            >
          </p>
          <p>
            <strong lang="wln-BE">orde</strong>, n.m., ordre.
            <em lang="wln-BE"
              >Èle n'a ni pus d'orde què mès tchausses. À vos ordes mon
              coumandant</em
            >
            (plaisam., à une épouse qui donne des directives).
            <em lang="wln-BE"
              >Dji n'ai pon d'orde à rcèvwêr d'ène grosse bièsse come vous !</em
            >
          </p>
          <p>
            <strong lang="wln-BE">ordinér'mint</strong>, adv., ordinairement.
            <em lang="wln-BE">Ordinér'mint, il est toudi à l'eûre.</em>
          </p>
          <p>
            <strong lang="wln-BE">orémus'</strong>, n.m., orémus, long soliloque
            insipide.
            <em lang="wln-BE"
              >Èl curé est co là avu sès orémus. Èl mayeûr n'arète ni d' fé dès
              orémus quand i pârle à lès djins.</em
            >
          </p>
          <p>
            <strong lang="wln-BE">oreûr</strong>, n.f., horreur.
            <em lang="wln-BE"
              >Mindji du tchi ou bi du tcha, sivoplét, ké oreûr.</em
            >
          </p>
          <p>
            <strong lang="wln-BE">orèye</strong>, n.f.,
            <strong>1.</strong> oreille :
            <em lang="wln-BE">èl pègnon d' l'orèye</em> (lobe).
            <em lang="wln-BE">Doûrmi su sès deûs orèyes.</em> Y<em lang="wln-BE"
              >èsse dur' d'orèye</em
            >
            (malentendant)<em lang="wln-BE">. Du brin d'orèye</em> (cérumen).
            <strong>2.</strong> pommes coupées en lamelles et séchées au four :
            <em lang="wln-BE">dès orèyes dè bèguine.</em>
            <strong>3.</strong> champignon comestible :
            <em lang="wln-BE">orèye dè Judas.</em> Rv.
            <em lang="wln-BE">Èle nè pût mau d'èl mète dins 's n-orèye </em>: à
            propos d'une dame plutôt délurée. Rv.
            <em lang="wln-BE"
              >Si ça chufèle dins vo n'orèye dè drwète, c'est qu'on pârle dè
              vous, pou du bî ; c'est 'l contrére pou vo n-orèye dè gauche.</em
            >
          </p>
          <p>
            <strong lang="wln-BE">orfèlin</strong>, <strong>e</strong>, n.m.f.,
            orphelin, e.
            <em lang="wln-BE"
              >Faute au bombardèmint, il a sti orfèlin dèspu 1940.</em
            >
          </p>
          <p><strong>orfèlina</strong>, n.m., orphelinat.</p>
          <p>
            <strong lang="wln-BE">organisse</strong>, n.m.f., organiste.
            <em lang="wln-BE"
              >Lès organisses, is dwève djeûwer avu leûs mains yè avu leûs
              pîds ; co eûreû, ni avu leû nez.</em
            >
          </p>
          <p>
            <strong lang="wln-BE">orguluss'</strong>, réglisse<em lang="wln-BE"
              >. V. èrguéluss'.</em
            >
            Lat., glycirizza.
          </p>
          <p>
            <strong lang="wln-BE">oribe</strong>, adj., horrible.
            <em lang="wln-BE"
              >Lès èfants dîje què mindji dès spinasses, c'esst' oribe. À 'm
              goût, d'èl sauce bolognèze qui rchène à du rindu d' tchi, c'est co
              branmin pus oribe.</em
            >
          </p>
          <p>
            <strong lang="wln-BE">oriyo</strong>, <strong>leuriyo</strong>,
            <strong>compére-leuriyo</strong>, n.m., orgelet.
            <em lang="wln-BE"
              >Il a souvint dès oriyos à sès is, yè ça n'est ni prope.</em
            >
            Rv. <em lang="wln-BE">Avez sté pichi au Ry ?</em> à une personne
            présentant un orgelet. Probable jeu de mot
            <em lang="wln-BE">au ry, oriyo</em>.
          </p>
          <p>
            <strong lang="wln-BE">orkèsse</strong>, n.m., orchestre.
            <em lang="wln-BE"
              >À leû mézo, c'est li qui tit 'l baston d' l'orkèsse </em
            >: il est maître chez lui.
          </p>
          <p>
            <strong lang="wln-BE">orminter</strong>, augmenter.
            <em lang="wln-BE"
              >Dji vas d'mander à 'm patron pou yèsse orminté</em
            >
            (rare). V.
            <em lang="wln-BE">augminter.</em>
          </p>
          <p>
            <strong lang="wln-BE">ornèmint</strong>, n.m., ornement.
            <em lang="wln-BE"
              >Sul cote du curé qui fét mèsse, il a branmin dès ornèmints.</em
            >
            V.
            <em lang="wln-BE">oûrnèmint.</em>
          </p>
          <p>
            <strong lang="wln-BE">orpintant</strong>, <strong>e</strong>, adj.,
            repentant, e.
            <em lang="wln-BE"
              >Après vos bièstrîyes, il est trop târd pou yèsse orpintant,
              arètez vos larmes dè crocrodile.</em
            >
            V. <em lang="wln-BE">èrpintant.</em>
          </p>
          <p>
            <strong lang="wln-BE">orpinti</strong>, n.m., repentir.
            <em lang="wln-BE">I n' a jamé pon yeû d'orpinti, 's bandit-là !</em>
          </p>
          <p>
            <strong lang="wln-BE">orpinti</strong>, <strong>se</strong>, se
            repentir. V<em lang="wln-BE">.(è)rpinti.</em>
          </p>
          <p>
            <strong lang="wln-BE">ortografyi</strong>, orthographier.
            <em lang="wln-BE">In walon, on pût ortografyi dè sacans façons </em
            >: en francès, se nait pa la mainme chôze !
          </p>
          <p>
            <strong lang="wln-BE">ortolan</strong>, n.m., fat.
            <em lang="wln-BE"
              >I s'prind pou qui ès' n-ortolan-là ; quand il est su 's tchiyote,
              i fét lès minmes grimaces què lès autes, yè ça n' sint ni 'l
              roûze, hin !</em
            >
          </p>
          <p>
            <strong lang="wln-BE">Orval</strong>,
            <strong>lès 20 boûnis d'</strong>. Lieu-dit à Haut-Ittre, situé à
            droite de la rue vers Wauthier-Braine à partir de la sortie de
            l'autoroute à Haut-Ittre (plan Popp).
          </p>
          <p><strong>Oscar du Berlu</strong>, spo.</p>
          <p><strong>Oscar Brake</strong>, spo.</p>
          <p><strong>Oscar Fauvète</strong>, spo.</p>
          <p><strong>Oscar du Gamin</strong>, spo.</p>
          <p>
            <strong lang="wln-BE">Oskèrke</strong>, <strong>Oskeurke</strong>,
            Oisquercq<em lang="wln-BE"
              >. Quand on a fét 'l nouvia canâl, on a tapé dju ène masse dè
              mézos du vilâdje.</em
            >
            Rv. <em lang="wln-BE">Vos avez dès acsions à Oskèrke ? </em>: à
            celui qui quitte une pièce en laissant fonctionner l'éclairage.
            Note : la Centrale Electrique de Oisquercq, construite en 1889, a
            alimenté les villages voisins de 1898 à 1951. De l'électricité était
            aussi fournie pour alimenter les trolleys servant à la traction
            électrique des bateaux sur le canal Charleroi-Bruxelles. Après
            association avec une centrale de Langerbrugge, vers 1911,
            l'appellation devint momentanément : « Centrale électrique des
            Flandres et du Brabant ». Etymologie : viendrait de hoge kerk, par
            rapport au lit de la Sennette.
          </p>
          <p>
            <strong lang="wln-BE">oskiner</strong>, secouer, balancer.
            <em lang="wln-BE"
              >Quand 'l pidjon s'a mis sul couche, il a oskiné in p'tit
              moumint.</em
            >
          </p>
          <p>
            <strong lang="wln-BE">ospice</strong>, n.m., hospice<em
              lang="wln-BE"
              >. Mi, daler à l' hospice !? Èl pus târd possib' !</em
            >
          </p>
          <p>
            Fauve : <em lang="wln-BE">Lèyon esst' à l'ospice dè</em> Y<em
              lang="wln-BE"
              >ite, al rûwe Waute, yè i va avwêr cint ans dèmain. In journalisse
              du P'tit Tram èl kèstione :</em
            >
          </p>
          <p>
            <em lang="wln-BE"
              >- Adon, Lèyon, C'est kè vo s'crèt pou viki si lonmin ?</em
            >
          </p>
          <p>
            <em lang="wln-BE"
              >- Bah, c'est facîle, èm' vîye c'est tous lès djoûs èl minme : à
              chîz eûres au matin, djè piche in bon coû, adon, inviè sèt'eûres,
              dji fés in bia gros stron …</em
            >
          </p>
          <p>
            <em lang="wln-BE">-</em> Y<em lang="wln-BE"
              >è après ?, qu'i dmande l'aute ène miyète sézi.</em
            >
          </p>
          <p><em lang="wln-BE">- Bi dji m'èrlèfe da !</em></p>
          <p>
            <strong lang="wln-BE">oskineû</strong>, <strong>se</strong>, n.m.f.,
            personne qui secoue, balance.
          </p>
          <p>
            <strong lang="wln-BE">osse<em lang="wln-BE">-</em>cu</strong>, V.
            <em lang="wln-BE">oche-cu.</em>
          </p>
          <p>
            <strong lang="wln-BE">ossemints</strong>, n.m.pl., ossements.
            <em lang="wln-BE"
              >Quand 'l fosti a douvri 'l cavau, on a vu tous lès ossemints dès
              cîs qu'on avoût mis d'dins.</em
            >
          </p>
          <p>
            <strong lang="wln-BE">ossi</strong>, t., osciller, t., technique :
            se dit d'un jeu se produisant entre un axe et son réceptacle par
            exemple.
            <em lang="wln-BE"
              >Èl manse d'èl brouche osse. Èl clé osse dins 'l sèrur'.</em
            >
          </p>
          <p>
            <strong lang="wln-BE">ossi</strong>, hocher, hausser.
            <em lang="wln-BE"
              >I n' faut ni ossi vos spales quand dji vos pârle !</em
            >
            V<em lang="wln-BE">. ochi.</em>
          </p>
          <p>
            <strong lang="wln-BE">ostèlréye</strong>, n.f., hostellerie.
            <em lang="wln-BE">L'ostèlréye dè l'Arbwè, du Rèlè du Marquis.</em>
          </p>
          <p>
            <strong lang="wln-BE">osti</strong>, n.m., outil.
            <em lang="wln-BE"
              >C'est 'l bon osti qui fét 'l bon oûvri. Ramasser sès ostis </em
            >: cesser le travail, se rhabiller après le coït.
            <em lang="wln-BE">In drole d'osti </em>: personne peu accommodante.
            <em lang="wln-BE"
              >Il est monté d'ostis come Sint Roch dè tchapias </em
            >: il est mal outillé.
            <em lang="wln-BE"
              >In mauvé ouvri bèrdèle toudi conte ès' n-osti. In malin osti </em
            >: un outil ingénieux. Rv.
            <em lang="wln-BE"
              >À kou ç-què ça sièrt ès' n-osti là ? Ça, c'esst'in osti pou
              strôpiyi lès mâles dè bourdons !,</em
            >
            façon de se moquer des curieux. Rv.
            <em lang="wln-BE">In drole d'osti</em> : pour un personnage bizarre.
          </p>
          <p>
            <strong lang="wln-BE">ostrogo</strong>, n.m., individu bizarre.
            <em lang="wln-BE">Ké drole d'ostrogo, èm' n-ome !</em> V.
            <em lang="wln-BE">apostrofe.</em>
          </p>
          <p>
            <strong lang="wln-BE">ote</strong>, dans l'expression :
            <em lang="wln-BE">dji n' sés pus ote,</em> je n'en peux plus.
            <em lang="wln-BE">Il a trop mindji, i n' sét pus ote.</em> V.
            <em lang="wln-BE">wote.</em>
          </p>
          <p>
            <strong lang="wln-BE">ôtèl</strong>, n.m., hôtel.
            <em lang="wln-BE">Doûrmi à l' ôtel du Liyon d'oûr.</em> Rv.
            <em lang="wln-BE">Vènu au monde à l'ôtel dès imbarassés </em>: pour
            celui qui naît dans une famille miséreuse.
          </p>
          <p>
            <strong lang="wln-BE">otobus</strong>, n.m., autobus<em
              lang="wln-BE"
              >. Prinde l' otobus pou Tubisse.</em
            >
          </p>
          <p>
            <strong lang="wln-BE">oubliyi</strong>, oublier.
            <em lang="wln-BE">Avez oubliyi 'ne sakè dwéci ?</em> V.
            <em lang="wln-BE">roubliyi</em>
          </p>
          <p>
            <strong lang="wln-BE">ouch'</strong>, n.m., houx.
            <em lang="wln-BE">Au Nowé, on gârnit lès mézos avu dès ouch'.</em>
            V.
            <em lang="wln-BE">èl bo d' l' Oûssière à Brin.ne-lè-Comte.</em>
          </p>
          <p>
            <strong lang="wln-BE">ouche</strong>, dans la locut.,
            <em lang="wln-BE">dji n' sés ni ache èt ouche dè ça ;</em> je ne
            sais rien de tout ça. <em lang="wln-BE">Advinia</em> :
            <em lang="wln-BE"
              >diriz bi lès fieûyes lès pus propes ? C'est les ciènes dè ouche :
              pièrsône nè va stièrde ès' cu avu !</em
            >
          </p>
          <p>
            <strong lang="wln-BE">ouf</strong>, <strong>e</strong>, adj., léger,
            ère.
            <em lang="wln-BE">L'orèyé est ouf.</em>
            <em lang="wln-BE">Èl payasse est oufe.</em>
          </p>
          <p>
            <strong lang="wln-BE">oufiéye</strong>, n.m., puanteur, relent
            nauséabond.
            <em lang="wln-BE"
              >Èl fi lache dès oufiyéyes à fé rculer n' impoûrtè qui.</em
            >
            Rv.
            <em lang="wln-BE"
              >Ène oufiéye qu'in aveûle aroût sintu avu 's baston.</em
            >
          </p>
          <p>
            <strong lang="wln-BE">ouftéye</strong>, n.f., coup de vent, nuage.
            <em lang="wln-BE"
              >Tout d'in coû, ène ouftéye nos a invouyi ène masse dè poussières
              dins nos is.</em
            >
          </p>
          <p>
            <strong lang="wln-BE">oufti</strong>,
            <strong>oufti mounonke !</strong>, hé ben !, ça alors ! Expression
            empruntée au liégeois.
          </p>
          <p>
            <strong lang="wln-BE">ougnon</strong>, n.m., oignon<em lang="wln-BE"
              >. Stan cultîve sacans èctâres d'ougnons pou lès Olandès. Dès
              ougnons, i d' a dès roudj' yè dès blancs. Dès ougnons d' tulipes.
              Mindji d'èl soupe à z-ougnons. Mèlez-vous d' vos ougnons ! Sinte
              l'ougnon.</em
            >
            Rv.
            <em lang="wln-BE"
              >Quand lès ougnons sont bi abiyis, ça vût dîre què l'ivièr va
              yèsse dur'.</em
            >
          </p>
          <p><strong>oulote</strong>, n.f., hulotte, effraie, chouette.</p>
          <p>
            <strong lang="wln-BE">oupète</strong>, n.f.,
            <strong>1.</strong> aigrette :
            <em lang="wln-BE">il a ène oupète à 's tchapia d' cacheû.</em>
            <strong>2.</strong> bouquet de branches ou de fleurs<em
              lang="wln-BE"
              > </em
            >:
            <em lang="wln-BE"
              >lès maçons ont stitchi l' oupète sul tchèminéye.</em
            >
            <strong>3.</strong> bouquet :
          </p>
          <p><em lang="wln-BE">Djè vos présinte ène oupète,</em></p>
          <p><em lang="wln-BE">Grande gozète,</em></p>
          <p><em lang="wln-BE">Si vos l' èrmouyiz bi,</em></p>
          <p><em lang="wln-BE">Grand goyi,</em></p>
          <p><em lang="wln-BE">V' d' ârez co yun l' anéye qui vit !</em></p>
          <p>
            <strong lang="wln-BE">oûr</strong>, hors, dehors.
            <em lang="wln-BE">Èl vatche est oûr du pachi.</em> V.
            <em lang="wln-BE">woûr.</em>
          </p>
          <p>
            <strong lang="wln-BE">oûr</strong>, n.m., or (matière).
            <em lang="wln-BE">Ène mèdaye d'oûr. In kieûr d'oûr.</em> Rv.
            <em lang="wln-BE"
              >Tout ç-qui rlût n'est ni d'oûr. I n'est ni keûdu d'oûr.</em
            >
          </p>
          <p>
            <strong lang="wln-BE">oûr</strong>, <strong>oûrdâdje</strong>, n.m.,
            échafaudage.
            <em lang="wln-BE">Wétiz d' ni tchér in montant su l'oûrdâdje.</em>
          </p>
          <p>
            <strong lang="wln-BE">oûrder</strong>, échafauder.
            <em lang="wln-BE"
              >Is ont oûrdi in plan pou gangni lès élècsions.</em
            >
          </p>
          <p>
            <strong lang="wln-BE">oûr<em lang="wln-BE">-</em>d'eûfe</strong>,
            n.m., hors d'œuvre.
            <em lang="wln-BE">Après lès oûr-d'eufes, dji stoûs d'djà apowé.</em>
          </p>
          <p>
            <strong lang="wln-BE">oûrdia</strong>, n.m., fenil, grenier d'étable
            ou d'écurie.
            <em lang="wln-BE"
              >Après din.ner, il est vwèye fé 's pètit nikè dins l'oûrdia d' l'
              èstaule.</em
            >
          </p>
          <p>
            <strong lang="wln-BE">ourdinère</strong>, adj., ordinaire.
            <em lang="wln-BE"
              >D'ourdinère, c'est toudi mi qui min.ne l'auto.</em
            >
          </p>
          <p>
            <strong lang="wln-BE">oûrdinèremint</strong>, adv., ordinairement<em
              lang="wln-BE"
              >.</em
            >
          </p>
          <p>V. <em lang="wln-BE">ordinèr'mint.</em></p>
          <p>
            <strong lang="wln-BE">oûrdion</strong>, n.m., frelon.
            <em lang="wln-BE"
              >Dèmèfiyiz vous dès oûrdions, c'est pus mèchant qu' dès
              wasses.</em
            >
          </p>
          <p>
            <strong lang="wln-BE">ourdoner</strong>, ordonner.
            <em lang="wln-BE"
              >Èl curé Bucquoi a sti ourdoné adon qu'il avoût d'djà 40 ans.</em
            >
          </p>
          <p>
            <strong lang="wln-BE">oûrdur'</strong>, n.f., ordure<em
              lang="wln-BE"
              >. Èl batch à oûrdur' </em
            >: le camion poubelle.
            <em lang="wln-BE">Avwêr ès' bouche à l' oûrdur </em>: tenir des
            propos graveleux, orduriers.
          </p>
          <p>
            <strong lang="wln-BE">oûrfèlin</strong>, <strong>e</strong>, n.m.f.,
            V.
            <em lang="wln-BE">orfèlin.</em>
          </p>
          <p>
            <strong lang="wln-BE">oûrfèlina</strong>, n.m., orphelinat<em
              lang="wln-BE"
              >.</em
            >
            V<em lang="wln-BE">. orfèlina.</em>
          </p>
          <p>
            <strong lang="wln-BE">oûrfève</strong>, n.m., orfèvre. Rv.
            <em lang="wln-BE">C'esst' in n-oûrfève èm' n-ome !</em> : pour un
            mauvais ouvrier (par antiphrase).
          </p>
          <p>
            <strong lang="wln-BE">oûrlodje</strong>, n.f., horloge.
            <em lang="wln-BE">L'oûrlodje dè l'èglîje dè</em> Y<em lang="wln-BE"
              >ite a sti acatéye in 1637 ; avant ça, èle astoût su l'ôtèl dè
              vile à Nivèles.</em
            >
            Rv<em lang="wln-BE">. On li z-a skèté 's n-oûrlodje</em> : elle est
            enceinte.
            <em lang="wln-BE">C'est 'l minme què l'</em>
            <em lang="wln-BE"
              >oûrlodje dè Brin.ne qui va come on 'l min.ne. L'oûrlodje dè l'
              èglîje dè Waut-Ite a sti montéye in 1905 : èle a cousté 20 euros,
              payis pa Colette Lisart (17,5 euros) yè 'l curé (2,5 euros).</em
            >
          </p>
          <p>
            <strong lang="wln-BE">oûrlodjeû</strong>, <strong>oûrlodji</strong>,
            n.m., horloger.
            <em lang="wln-BE"
              >Èm' rinvèy' èn' soune pus, dji vas daler l' min.ner à
              l'oûrlodjeû.</em
            >
          </p>
          <p><strong>oûrlodj'riye</strong>, n.f., horlogerie.</p>
          <p>
            <strong lang="wln-BE">ourme</strong>, n.m., orme.
            <em lang="wln-BE"
              >Du bo d'ourme, c'esst' aussi dur' què du tchin.ne. A pau près
              tous lès ourmes sont moûrts, faute al grafiyôse (tchampiyon
              transmis pa 'ne pètite bièsse : èl scolite).</em
            >
            Lat., ulmus
          </p>
          <p>
            <strong lang="wln-BE">ourmi</strong>, hormis.
            <em lang="wln-BE"
              >Ourmi et orbi ? Mins non, faut ni vo prinde pou 'l Pâpe !, ourmi
              vous, tout 'l monde a compris !</em
            >
          </p>
          <p>
            <strong lang="wln-BE">oûrnèmints</strong>, n.m., ornement. V<em
              lang="wln-BE"
              >. ornèmint.</em
            >
          </p>
          <p>
            <strong lang="wln-BE">oûrner</strong>, orner.
            <em lang="wln-BE"
              >Pou Nowé, on va oûrner 'l tchèminéye au d'zeûr du stûve.</em
            >
          </p>
          <p>
            <strong lang="wln-BE">oûrnière</strong>, n.f., ornière.
            <em lang="wln-BE"
              >Su lès autoroutes, lès gros camions font dès oûrnières dins
              l'asfalte : quand vos roulez là-d'su, vo n-auto bèrlondje à
              gauche, à drwète, ça n'arète ni.</em
            >
          </p>
          <p>
            <strong lang="wln-BE">ours'</strong>, n.m., ours<em lang="wln-BE"
              >.</em
            >
            Y<em lang="wln-BE">èsse ours' </em>: avare, égoïste<em lang="wln-BE"
              >. Avwêr l'ours' </em
            >: être rabroué. Y<em lang="wln-BE"
              >èsse pus fâde qu'ène bite d' ours' </em
            >: être fainéant, paresseux (peut-être en relation avec la période
            d'hibernation ?).
          </p>
          <p>
            <strong lang="wln-BE">oûrtéye</strong>, <strong>oûrtiyes</strong>,
            n.f., ortie.
            <em lang="wln-BE"
              >Lès blanchès oûrtéyes, ça ne pike ni, lès roudj' nâri. Ène bone
              soupe d' oûrtîye, ça goute toudi. Michèl yè</em
            >
            Y<em lang="wln-BE"
              >ves Gossiaux, dès losses dè Sau, prétindine què si on n'
              rèspiroût ni tant qu'on s' frotoût à lès oûrtéyes, ça n' pikoût
              ni !? Wawaye, ça m' cakèye co !</em
            >
          </p>
          <p>
            <strong lang="wln-BE">ouspiyi</strong>, houspiller.
            <em lang="wln-BE"
              >Ès' pére l'ouspiyoût toudi pou qu'i pèdale pus râde, mins i n'a
              jamé fét prèmi.</em
            >
          </p>
          <p>
            <strong lang="wln-BE">Oûssière</strong>,
            <strong>cinse dèl<em lang="wln-BE">.</em></strong> Ferme située à
            Haut-Ittre, après la ferme du Pré en se dirigeant vers Bois-Seigneur
            (plan Popp).
          </p>
          <p>
            <strong lang="wln-BE">oute</strong>, outre<em lang="wln-BE"
              >. Il a tapé 'l bale oute. In Itrwè tout oute</em
            >
            (pur sang). <em lang="wln-BE">Il a passé oute </em>: il est mort.
            <em lang="wln-BE">Tout-oute</em> : de part en part, d'outre en
            outre. Rv.
            <em lang="wln-BE">Çou qu'est woute est woute.</em> Aussi :
            <em lang="wln-BE">woute</em>. Lat. : ultra
          </p>
          <p>
            <strong lang="wln-BE">outiyâdje</strong>, n.m., outillage, attributs
            sexuels.
            <em lang="wln-BE"
              >Èm' n-ome, i vos a in n-outiyâdje…,èl minme qu' in baudet !</em
            >
          </p>
          <p>
            <strong lang="wln-BE">outiyeû</strong>, <strong>se</strong>, n.m.f.,
            personne qui s'occupe de l'outillage<em lang="wln-BE"
              >. Jules astoût outiyeû al fabrike.</em
            >
          </p>
          <p>
            <strong lang="wln-BE">outrâdje</strong>, n.m., outrage.
            <em lang="wln-BE"
              >Èle a subi in fameû outrâdje dès ans ! Arètez vos outrâdjes ou bi
              dji vas m' tourminter après vous !</em
            >
          </p>
          <p>
            <strong lang="wln-BE">outradji</strong>, outrager.
            <em lang="wln-BE"
              >Èle jûche l' a condan.né pask' il avoût outradji 'l champète en
              li dijant qu' i rchènoût à in sindje achmé in jandarme !</em
            >
          </p>
          <p>
            <strong lang="wln-BE">ouvèrtèmint</strong>, adv., ouvertement.
            <em lang="wln-BE"
              >I s'amusoût ouvèrtèmint avu toutes lès coumères du vilâdje ; kè
              volez, i faut bi qu' djoûnèsse ès' passe, hin' !</em
            >
          </p>
          <p>
            <strong lang="wln-BE">ouvrâdje</strong>, n.m., ouvrage, travail<em
              lang="wln-BE"
              >. Avwêr branmin, wêre, d' ouvrâdje. Avwêr èl kieûr à
              l'ouvrâdje.</em
            >
            Rv.
            <em lang="wln-BE"
              >Èl kieûr est bon, mins l' ouvrâdje est foûrt. Èl ci qu' a
              indvinté l' ouvrâdje n' a qu'à 'l fé li minme! Passer 's main su
              l' coumère yè dîre : ça c'est d' l'ouvrâdje pou in n-aute. Èl
              courâdje est bon mins l'ouvrâdje est long </em
            >: pour un travail long et fastidieux.
            <em lang="wln-BE"
              >Du bèl ouvrâdje, c'est bia à raguider, mins d' l'ouvrâdje al
              chîz-kate-deûs, c'est d' l'ouvrâdje dè pourcha.</em
            >
          </p>
          <p>
            <strong lang="wln-BE">ouvri</strong>, ouvrir.
            <em lang="wln-BE">L'uch astoût sèréye, yè ni moyi d' l'ouvri.</em>
            Aussi et de préférence :
            <em lang="wln-BE">douvri.</em>
          </p>
          <p>
            <strong lang="wln-BE">ouvri</strong>, n.m.f., ouvrier, ère.
            <em lang="wln-BE">Julie astoût ouvri al papètrîye.</em>
          </p>
          <p>
            Fauve :
            <em lang="wln-BE"
              >ké diférince inte in n-ouvri yè in notêre ? L'ouvri, i rlafe sès
              mains pou daler pichi, èl notêre, c'esst' après !</em
            >
          </p>
          <p>
            <strong lang="wln-BE">ouvrwêr</strong>, n.m., ouvroir.
            <em lang="wln-BE"
              >In ouvrwêr, c'est 'l place ayuskè dès feumes ou bi dès maseûrs,
              sè rachène pou bouter inchène ; surtout pou keûde.</em
            >
          </p>
          <p>
            <strong lang="wln-BE">ouy' !</strong>, interj., ouille !
            <em lang="wln-BE"
              >Ouy' !, vos avez co pèstèlé su 'm pîd godvèrdom !</em
            >
            Aussi :
            <em lang="wln-BE">ouye.</em>
          </p>
          <p>
            <strong lang="wln-BE">ouyeû</strong>, n.m., houilleur.
            <em lang="wln-BE"
              >Lès ouyeûs d'ont rsaki dès tones yè dès tones pou monter dès
              tèris dinsi !</em
            >
          </p>
          <p>
            <strong lang="wln-BE">oûzer</strong>, oser<em lang="wln-BE"
              >. Dji n'oûze ni pârler à lès bèles coumères. I n'a ni ouzu li
              doner in bètche. Èl dîre, c'est bi, mins oûzer 'l fé… !</em
            >
          </p>
          <p>
            <strong lang="wln-BE">Oyaux</strong>, <strong>lès</strong>, lieu-dit
            à Virginal. A droite de la rue A. Brancart vers le Charli dès Prés.
            (Plan Popp).
          </p>
          <p>
            <strong lang="wln-BE">oyi</strong>, oui.
            <em lang="wln-BE">Oyi, oyi, dji vas 'l fé dins chinke minutes.</em>
            Rv. :
            <em lang="wln-BE"
              >oyi, disst'i l'aute in straunant 's feume sul fi !</em
            >
            V. langue d'oïl.
          </p>
          <p>
            <strong lang="wln-BE">ozière</strong>, n.m., osier<em lang="wln-BE"
              >. In fauteuy' in ozière, ène mande in ozière.</em
            >
          </p>
          <p>
            <strong lang="wln-BE">oz'réye</strong>, n.f., osière.
            <em lang="wln-BE"
              >T'au long du vî canâl, on troufe sacans oz'réyes.</em
            >
          </p>
        </section>
      </div>
    </main>
  </body>
</html>
